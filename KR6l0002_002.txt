#-*- mode: mandoku-view; -*-
#+DATE: 2015-08-30 20:47:12.451367
#+TITLE: 阿毘達磨法蘊足論
#+PROPERTY: CBETA_ID T26n1537
#+PROPERTY: ID KR6l0002
#+PROPERTY: SOURCE Taisho Tripitaka Vol. 26, No. 1537
#+PROPERTY: VOL 26
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6l0002_T_000-0453b>¶¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: LASTPB <pb:KR6l0002_T_002-0458b> ¶¶¶¶¶¶¶¶¶¶¶¶¶¶¶¶¶¶
#+PROPERTY: JUAN 2
¶
¶
《阿毘達磨法蘊足論》卷第二¶
¶
尊者大目乾連造¶
三藏法師玄奘奉　詔譯¶

預流支品第二¶

一時薄伽梵。在室羅筏。住逝多林給孤獨園。¶
爾時世尊。告苾芻眾。有四種法。若正勤脩是¶
人名為多有所作。何等為四。謂親近善士。聽¶
聞正法。如理作意。法隨法行。汝等苾芻。應如
<pb:KR6l0002_T_002-0458c>¶
是學。我當親近供養善士恭敬一心。聽聞正¶
法。如理觀察甚深妙義。精進脩行。法隨法行。¶
爾時世尊。為攝前義。而說頌曰。¶

#+BEGIN_VERSE
「　善哉見善士
　能斷疑增慧¶
　令愚成智人
　慧者應親近¶
　善士應親近
　以親近彼時¶
　令疑斷慧增
　使愚成智故
#+END_VERSE
」¶

云何為善士。謂佛及弟子。又諸所有補特伽¶
羅。具戒具德。離諸瑕穢。成調善法。堪紹師¶
位。成就勝德。知羞悔過。善守好學。具知具¶
見。樂思擇愛稱量。憙觀察性。聰敏具覺。慧¶
息追求有慧類。離貪趣貪滅。離瞋趣瞋滅。離¶
癡趣癡滅。調順趣調順。寂靜趣寂靜。解脫趣¶
解脫。越度趣越度。妙覺趣妙覺。涅槃趣涅槃。¶
樂調順諦。離憍放逸。好慧忍辱柔和。質直¶
道如見。專自調伏。專自寂靜。專自涅槃。為¶
纔支身。遊諸國邑王都聚落。求衣食等具。質¶
直具。調順具足。質直及調順具。忍辱具。柔和¶
具足。忍辱及柔和具。供養具。恭敬具足。供養¶
及恭敬具。正行具。守根具足。正行及守根具。¶
軌範具。所行具足。軌範及所行具。信尸羅。及¶
聞捨慧。自具淨信。亦能勸勵安立有情。同具¶
淨信。自具尸羅。及聞捨慧。亦能勸勵安立有¶
情。同具尸羅。及聞捨慧。是名善士。何故名善¶
士。以所說善士。離非善法。成就善法。具足成¶
就四念住四正勝四神足五根。五力七等覺¶
支八聖道支。故名善士。若能於此所說善士。¶
親近承事恭敬供養。如是名為親近善士。云¶
何名為聽聞正法。謂所親近供養善士。未顯
<pb:KR6l0002_T_002-0459a>¶
了處為正顯了。未開悟處。為正開悟。以慧通¶
達深妙句義。方便為其宣說施設安立開示。¶
以無量門。正為開示。苦真是苦。集真是集。滅¶
真是滅。道真是道。云何名為以無量門。正為¶
開示。苦真是苦。謂正開示生苦老苦病苦死¶
苦怨憎會苦愛別離苦求不得苦。略說一切¶
五取蘊苦。如有頌曰。¶

#+BEGIN_VERSE
「　諸蘊起為苦
　生及出亦苦¶
　生已有老苦
　病苦與死苦¶
　煩惱生為苦
　生已住亦苦¶
　非聰敏恒苦
　不調伏死苦¶
　無智有情苦
　增羯吒私苦¶
　愚夫生死苦
　多劫馳流苦
#+END_VERSE
」¶

此等名為以無量門正為開示苦真是苦。云¶
何名為以無量門正為開示集真是集。謂正¶
開示。愛後有愛。憙俱行愛。彼彼憙愛。為去¶
來今。眾苦因本。道路由緒。能作生緣。起集¶
等起。能起集等。起現法中諸苦身壞。後苦由¶
是出生。如有頌言。¶

#+BEGIN_VERSE
「　因愛棄良醫
　癰本榛藤渴¶
　未調伏一切
　數數感眾苦¶
　如樹根未拔
　雖斫斫還生¶
　未拔愛隨眠
　數數感眾苦¶
　如毒箭在身
　損壞色力等¶
　眾生內有愛
　損壞諸善根
#+END_VERSE
」¶

此等名為以無量門正為開示集真是集。云¶
何名為以無量門正為開示滅真是滅。謂正¶
開示。即上所說。愛後有愛。憙俱行愛。彼彼憙¶
愛。無餘永斷。棄捨變吐。盡離染滅。寂靜永沒。
<pb:KR6l0002_T_002-0459b>¶
名為舍宅。亦名洲渚。亦名救護。亦名歸依。亦¶
名所趣。亦名無憂。亦名無病。亦名無動。亦¶
名無沒。亦名無熾。亦名無熱。亦名安隱。亦¶
名惔怕。亦名善事。亦名吉祥。亦名涅槃。如¶
有頌言。¶

#+BEGIN_VERSE
「　究竟沙門果
　調伏所稱讚¶
　我慢滅無餘
　永證有露迹¶
　所歸住趣宅
　勝宮佛所讚¶
　惔怕滅無邊
　彼岸常安隱¶
　所依盡苦滅
　脫無窟究竟¶
　勝義旨應供
　智所習聖欣¶
　都無老病死
　無愁歎苦憂¶
　微難見無邊
　滅諦無同類
#+END_VERSE
」¶

此等名為以無量門正為開示滅真是滅。云¶
何名為以無量門正為開示道真是道。謂正¶
開示。此道此行。於去來今眾苦。能斷能棄。能¶
吐能盡。能離染。能滅能寂靜。能令永滅沒。此¶
復云何。謂八支聖道。正見正思惟正語正業¶
正命正精進正念正定。如有頌言。¶

#+BEGIN_VERSE
「　此威猛一趣
　如鳥路清虛¶
　牟尼定所行
　為眾數宣說¶
　哀愍說一趣
　見道盡生邊¶
　此道於暴流
　去來今能度¶
　能究竟調靜
　能盡生死流¶
　能通達多界
　能開明眼道¶
　如殑伽駛流
　速趣於大海¶
　開示廣慧道
　速證於涅槃¶
　哀愍一切眾
　轉未聞法輪¶
　教導諸天人
　稽首度有海
#+END_VERSE
」
<pb:KR6l0002_T_002-0459c>¶

此等名為以無量門正為開示道真是道。若¶
於此等所說正法。樂聽樂聞。樂受持。樂究竟。¶
樂解了。樂觀察。樂尋思。樂推究。樂通達。樂¶
觸。樂證。樂作證。為聞法故。履艱險徑。涉邊¶
表路。遊平坦道。皆無忌難。為受持故。數以¶
耳根。對說法音。發勝耳識。如是名為聽聞正¶
法。¶

云何名為如理作意。謂從善士。聞正法已。內¶
自慶慰。歡喜踊躍。奇哉世尊。能說如是深妙¶
正法。佛所說苦。實為真苦。佛所說集。實為真¶
集。佛所說滅。實為真滅。佛所說道。實為真¶
道。彼由如是內自慶慰歡喜踊躍。引攝其心。¶
隨攝等攝。作意發意。審正觀察深妙句義。如¶
是名為如理作意。¶

云何名為法隨法行。謂彼旋環如理作意。審¶
正觀察深妙義已。便生出離遠離所生五勝¶
善法。謂信精進。及念定慧。彼於自內所生出¶
離遠離所生五勝善法。脩習堅住。無間脩習。¶
增上加行。如是名為法隨法行。精進修行。法¶
隨法行。便得趣入正性離生。¶

所以得入正性離生。由精進脩法隨法行。所¶
以能脩法隨法行。由如理觀甚深妙義。所以¶
能觀甚深妙義。由能恭敬聽聞正法。所以復¶
能聽聞正法。由能親近供養善士。若能親近¶
供養善士。便聞正法。聞正法已。便能如理觀¶
深妙義。如理觀察深妙義已。便能進脩法隨¶
法行。既精進脩法隨法行。便得趣入正性離¶
生。如山頂上。天雨霖霪。先溪[澗-日+月]滿。溪[澗-日+月]滿¶
已。小溝瀆滿。小溝瀆滿已。大溝瀆滿。大溝
<pb:KR6l0002_T_002-0460a>¶
滿已。小河滿。小河滿已。大河滿。大河滿¶
已。大海滿。大海如是漸次方滿。聖道大海。亦¶
復如是。要先親近供養善士。方聞正法。聞正¶
法已。方能如理觀深妙義。如理觀察深妙義¶
已。方能進脩法隨法行。精進脩行法隨法行¶
得圓滿已。方得趣入正性離生。既得趣入正¶
性離生。便名已生八支聖道。謂正見等。如前¶
已說。如是四種。名預流支。¶

由此四種。於聖道流。能獲能得。能至隨至。能¶
辦能滿。能觸能證。能作證故。名預流支。又此¶
四種。於所求義。由脩習多脩習。能獲能得。能¶
至隨至。能辦能滿。能觸能證。能作證故。名預¶
流支。又此四種。於聖道流。能隨順能增長能¶
嚴飾。能磨瑩。能為常委助資糧故。名預流¶
支。又此四種。由語增語。由想等想施設言說。¶
為預流支故。名預流支。¶

證淨品第三¶

一時薄伽梵。在室羅筏。住逝多林給孤獨¶
園。爾時世尊。告苾芻眾。若諸有情。於汝言¶
教。信心聽受。能奉行者。汝當哀愍方便勸勵。¶
安立令住四證淨中。何等為四。謂佛證淨法¶
證淨僧證淨聖所愛戒。所以者何。諸有地界¶
水火風界。是四大種。容可改易。若有成就此¶
四證淨。謂聖弟子。必無改易。由此多聞謂¶
聖弟子。成就如是四證淨故。若墮地獄傍生¶
鬼界。無有是處。是故若有於汝言教。信心聽¶
受能奉行者。汝當哀愍方便勸勵安立。令住¶
四證淨中。¶

云何佛證淨。如世尊言。此聖弟子。以如是相。
<pb:KR6l0002_T_002-0460b>¶
隨念諸佛。謂此世尊。是如來阿羅漢正等覺¶
明行圓滿善逝世間解無上丈夫調御士天人¶
師佛薄伽梵。所言此者。謂此欲界。或此世¶
界。此贍部洲。又言此者。謂即此身持等持軀¶
等軀聚得自體。又言此者。謂此處生。佛及弟¶
子。諸仙牟尼。諸聰叡者。善調伏者。善調順¶
者。又言此者。謂即於此教授教誡善說法中。¶
是故言此。言聖弟子者。聖謂佛法僧。歸依佛¶
法僧故。名聖弟子。以如是相隨念佛者。謂以¶
此相此門此理。於諸佛所。起念隨念。專念憶¶
念。不忘不失。不遺不漏。不失法性。心明記¶
性。是故名為以如是相隨念諸佛。所言謂者。¶
謂如是相。如是狀。如是種。如是類。是故言謂¶
所言此者。謂如是戒。如是法。如是慧。如是¶
通。如是解脫。如是多住。是故言此。言世尊¶
者。如後當釋。言如來者。如世尊言。從菩薩¶
證無上正等菩提夜。乃至佛無餘依般涅槃¶
界夜。於其中間。諸有所說。宣暢敷演。一切皆¶
如。無有虛妄。無有變異。諦實如理。無有顛¶
倒。皆以如是如實正慧。見已而說故。名如來。¶
阿羅漢者。略有二種阿羅漢性。一者有為。二¶
者無為。云何有為阿羅漢性。謂彼果得。及彼¶
得得。無學根力。無學尸羅。無學善根。十無¶
學法。及彼種類諸無學法。是名有為阿羅漢¶
性。云何無為阿羅漢性。謂貪瞋癡。一切煩惱¶
皆悉永斷超一切趣。斷一切道。三火永靜。焦¶
渴永息。憍逸永離。窟宅永破。度四瀑流。無¶
上究竟。無上寂靜。無上愛盡。離滅涅槃。是名¶
無為阿羅漢性。如來具足圓滿成就。如是所
<pb:KR6l0002_T_002-0460c>¶
說有為無為阿羅漢性。故名阿羅漢。又貪瞋¶
癡。及餘煩惱。皆悉應斷。如來於彼。永斷遍¶
知。如多羅樹永斷根頂無復遺餘。皆得當來¶
永不生法。故名阿羅漢。又身語意三種惡行。¶
皆應永斷。如來於彼。永斷遍知乃至廣說。故¶
名阿羅漢。又過去佛。皆已遠離惡不善法。所¶
有雜染。後有熾然。苦異熟果。皆得當來永不¶
生法。今佛亦爾。故名阿羅漢。又佛世尊。成就¶
最勝吉祥功德。應受上妙衣服飲食諸坐臥¶
具醫藥資緣種種供養。故名阿羅漢。如有頌¶
言。¶

#+BEGIN_VERSE
「　世所應受用
　種種上妙物¶
　如來皆應受
　故名阿羅漢
#+END_VERSE
」¶

正等覺者。如世尊言。諸所有法。一切正性。¶
如來一切知見解了正等覺。故名正等覺。又¶
等法者。謂四念住。四正勝。四神足。五根五¶
力。七等覺支。八聖道支。如來一切知見解了¶
正等覺。故名正等覺。又於一切苦集滅道。能¶
現觀道。能證預流果一來果不還果阿羅漢¶
果道。能證神境智作。證通天耳智作。證通他¶
心智作。證通宿住隨念智作。證通死生智作。¶
證通漏盡智作。證通道能盡貪瞋癡慢憍垢¶
道。如來一切皆正等覺。至誠堅住。慇重作意。¶
以因以門。以理以相正等覺故。名正等覺。明¶
行圓滿者。何等為明。謂佛所有無學三明。一¶
者無學宿住隨念智作證明。二者無學死生¶
智作證明。三者無學漏盡智作證明。是謂為¶
明。何等為行。謂佛所有無學身律儀。語律儀。¶
命清淨。是謂為行。又佛所有上妙威儀。往來
<pb:KR6l0002_T_002-0461a>¶
顧視。屈伸俯仰。服僧伽胝。執持衣鉢。悉皆¶
嚴整。是謂為行。此行前明。總謂明行。如來具¶
足圓滿成就如是明行。一向鮮白。一向微妙。¶
一向無罪。是故名為明行圓滿。言善逝者。謂¶
佛成就極樂安隱無艱無難往趣妙法。故名¶
善逝。又貪瞋癡。及餘煩惱所生。種種難往趣¶
法。如來於彼。永斷遍知。如多羅樹永斷根頂¶
無復遺餘。皆得當來永不生法。故名善逝。又¶
如過去諸佛世尊。皆乘如實。無虛妄道。趣出¶
世間。殊勝功德。一至永至。無復退還今佛亦¶
然。故名善逝。世間解者。謂五取蘊。名為世¶
間。如來於彼。知見解了正等覺。故名世間解。¶
又說五趣。名為世間。如來於彼。知見解了正¶
等覺。故名世間解。又說六處。名為世間。如來¶
於彼。知見解了正等覺。故名世間解。又說三¶
界所攝諸處。名為世間。從彼而生。從彼而起。¶
從彼而出。因彼而生。因彼而起。因彼而出。如¶
來於彼。知見解了正等覺。故名世間解。無上¶
丈夫者。如世尊言。所有有情。無足二足。四足¶
多足。有色無色。有想無想。非想非非想。如¶
來於中。最稱第一。最勝最尊。最上無上。由此¶
故說無上丈夫。調御士者。謂佛世尊。略以三¶
種巧調御事。調御一切所化有情。一於一類。¶
一向柔軟。二於一類。一向麁獷。三於一類。¶
柔軟麁獷。云何如來於彼一類一向柔軟。謂¶
為彼說此身妙行。此身妙行所感異熟。此語¶
妙行。此語妙行所感異熟。此意妙行。此意妙¶
行所感異熟。此天此人。此善趣。此樂世。此涅¶
槃。是名如來於彼一類一向柔軟。云何如來
<pb:KR6l0002_T_002-0461b>¶
於彼一類一向麁獷。謂為彼說。此身惡行。¶
此身惡行所感異熟。此語惡行。此語惡行。所¶
感異熟。此意惡行。此意惡行。所感異熟此地¶
獄。此傍生。此鬼界。此險難。此惡趣。此墮¶
落。是名如來於彼一類一向麁獷。云何如來¶
於彼一類柔軟麁獷。謂於時時為說。身妙¶
行。語妙行。意妙行。或於時時為說。身妙行語¶
妙行。意妙行。所感異熟。或於時時為說。身惡¶
行。語惡行。意惡行。或於時時為說。身惡行。¶
語惡行。意惡行。所感異熟。或於時時為說。天¶
人善趣。樂世涅槃。或於時時為說。地獄傍¶
生。鬼界險難。惡趣墮落。是名如來於彼一類¶
柔軟麁獷。如來於彼。以此三種巧調御事。¶
如是調伏。如是止息。如是寂靜。如是令其無¶
餘。永捨貪瞋癡等一切煩惱。如是令其無餘。¶
永盡貪瞋癡等一切煩惱。令永調伏。令永止¶
息。令永寂靜。得上調御。得勝調御。得勝清¶
涼。永除曲穢。善滅慢覆及諂垢濁。是故如來¶
名調御士。天人師者。如世尊告阿難陀言。我¶
非但與苾芻苾芻尼鄔波索迦鄔波斯迦四眾¶
為師。然我亦與諸天魔梵沙門婆羅門等諸¶
天人眾。為師為勝師。為隨師。為範為勝範。為¶
隨範。為將為導。是故如來名天人師。所言¶
佛者。謂於如來無學智見明鑒覺慧照現觀¶
等已能具起及得成就。故名為佛。且如有一¶
大婆羅門。來詣佛所。以妙伽他。讚問佛曰。¶

#+BEGIN_VERSE
「　稽首世導師
　名最上覺者¶
　何緣父母等
　號尊名佛陀
#+END_VERSE
」¶

世尊哀愍彼婆羅門。亦以伽他而告彼曰。
<pb:KR6l0002_T_002-0461c>¶

#+BEGIN_VERSE
「　婆羅門當知
　我如去來佛¶
　成就覺者相
　故我名佛陀¶
　婆羅門當知
　我觀三世行¶
　皆有生滅法
　故我名佛陀¶
　婆羅門當知
　我於應知斷¶
　證脩事已辦
　故我名佛陀¶
　婆羅門當知
　我於一切境¶
　具一切知見
　故我名佛陀¶
　婆羅門當知
　我於無量劫¶
　脩諸純淨行
　經無量死生¶
　今於最後身
　離塵垢毒箭¶
　證得無上覺
　故我名佛陀
#+END_VERSE
」¶

薄伽梵者。謂有善法。名薄伽梵。成就無上諸¶
善法故。或脩善法。名薄伽梵。已脩無上諸善¶
法故。又佛世尊。圓滿脩習身戒心慧。成就大¶
。我無限無量。成無量法。名薄伽梵。又佛¶
世尊。具大威德。能往能至。能壞能成。能自在¶
轉。名薄伽梵。又佛世尊。永破一切貪瞋癡等¶
惡不善法。永破雜染後有熾然苦異熟果。永¶
破當來生老病死。名薄伽梵。如有頌言。¶

#+BEGIN_VERSE
「　永破貪瞋癡
　惡不善法等¶
　具勝無漏法
　故名薄伽梵
#+END_VERSE
」¶

又佛世尊。於未聞法。能自通達。得最上覺。成¶
現法智。無障礙智。善解當來。脩梵行果。為諸¶
弟子。分別解說。設大法會。普施有情。名薄伽¶
梵。如有頌言。¶

#+BEGIN_VERSE
「　如來設法會
　普哀慜無依¶
　如是天人師
　稽首度有海
#+END_VERSE
」¶

又佛世尊。為諸弟子。隨宜說法皆令歡喜。恭
<pb:KR6l0002_T_002-0462a>¶
敬信受。如教脩行。名稱普聞。遍諸方域。無不¶
讚禮。名薄伽梵。若聖弟子。以如是相隨念諸¶
佛。見為根本。證智相應諸信信性。現前信性。¶
隨順印可愛慕愛慕性。心澄心淨。是名佛¶
證淨。若能於此。勸勵安立。當知是名方便勸¶
勵安立令住佛證淨中。¶

云何法證淨。如世尊言。此聖弟子。以如是相。¶
隨念正法。謂佛正法善說現見無熱應時引¶
導近觀智者內證。所言此者。謂此欲界或此¶
世界此贍部洲。又言此者。謂即此身持等持¶
軀等軀聚得自體。又言此者。謂此處生。佛及¶
弟子。諸仙牟尼。諸聰叡者。善調伏者。善調順¶
者。又言此者。謂即於此教授教誡善說法中。¶
是故言此。言聖弟子者。聖謂佛法法僧。歸依¶
佛法僧。故名聖弟子。以如是相隨念法者。謂¶
以此相此門此理。於正法所。起念隨念。專念¶
憶念。不忘不失。不遺不漏。不失法性。心明記¶
性。是故名為以如是相隨念正法。言善說者。¶
謂佛所說。苦真是苦。集真是集。滅真是滅。¶
道真是道。故名善說。若佛世尊。非苦說苦。非¶
集說集。非滅說滅。非道說道。可非善說。以佛¶
世尊。苦說為苦。集說為集。滅說為滅。道說為¶
道。故佛正法名為善說。言現見者。謂正脩習¶
世尊所說苦集滅道。現觀道時。於現法中。即¶
入苦集滅道。現觀道時故名現見。若正脩習世尊¶
所說苦集滅道。現觀道時。非現法中。即入苦¶
集滅道。現觀世尊正法可非現見。以正脩習¶
世尊所說苦集滅道。現觀道時。於現法中。即¶
入苦集滅道現觀。故佛正法名為現見。又正
<pb:KR6l0002_T_002-0462b>¶
脩習世尊所說。能斷見苦見集見滅見道所¶
斷及脩所斷隨眠道時。於現法中。即斷見苦¶
見集見滅見道所斷及脩所斷一切隨眠。故¶
名現見。若正脩習世尊所說。能斷見苦見集¶
見滅見道所斷及脩所斷隨眠道時。非現法¶
中。即斷見苦見集見滅見道所斷及脩所斷¶
一切隨眠。世尊正法。可非現見。以正脩習世¶
尊所說。能斷見苦見集見滅見道所斷及脩¶
所斷隨眠道時。於現法中。即斷見苦見集見¶
滅見道所斷及脩所斷一切隨眠故佛正法名¶
為現見。又正脩習世尊所說。能證見苦見集¶
見滅見道所斷及脩所斷隨眠滅道時於現法¶
中。即證見苦見集見滅見道所斷及脩所斷¶
諸隨眠滅。故名現見。若正脩習世尊所說。能¶
證見苦見集見滅見道所斷及脩所斷隨眠滅¶
道時。非現法中。即證見苦見集見滅見道所¶
斷及脩習所斷諸隨眠滅。世尊正法。可非現見¶
以正脩習世尊所說。能證見苦見集見滅見¶
道所斷及脩所斷隨眠滅道時。即證見苦見¶
集見滅見道所斷及脩所斷諸隨眠滅。故佛¶
正法名為現見。言無熱者。謂八支聖道。名為¶
無熱。所以者何。熱謂煩惱。八支聖道中。一切¶
煩惱。無得無近得無有無等有。故佛正法名¶
為無熱。言應時者。謂八支聖道。名為應時。所¶
以者何。由正修習世尊所說苦集滅道現觀¶
道時。即入苦集滅道現觀。故名應時。若正脩¶
習世尊所說苦集滅道現觀道。後方入苦集¶
滅道現。觀世尊正法可非應時。以正脩習世¶
尊所說苦集滅道現觀道時。即入苦集滅道
<pb:KR6l0002_T_002-0462c>¶
現觀。故佛正法名為應時。又正脩習世尊所¶
說。能斷見苦見集見滅見道所斷及脩所斷¶
隨眠道時。即斷見苦見集見滅見道所斷及¶
脩所斷一切隨眠。故名應時。若正脩習世尊¶
所說。能斷見苦見集見滅見道所斷及脩所¶
斷隨眠道。後方斷見苦見集見滅見道所斷¶
及脩所斷一切隨眠。世尊正法。可非應時。以¶
正脩習世尊所說。能斷見苦見集見滅見道¶
所斷及脩所斷隨眠道時。即斷見苦見集見¶
滅見道所斷及脩所斷一切隨眠。故佛正法¶
名為應時。又正脩習世尊所說。能證見苦見¶
集見滅見道所斷及脩所斷隨眠滅道時。即¶
證見苦見集見滅見道所斷及脩所斷諸隨眠¶
滅。故名應時。若正脩習世尊所說。能證見苦¶
見集見滅見道所斷及脩所斷隨眠滅道。後¶
方證見苦見集見滅見道所斷及脩所斷諸隨¶
眠滅。世尊正法。可非應時。以正脩習世尊所¶
說。能證見苦見集見滅見道所斷及脩所斷¶
隨眠滅道時。即證見苦見集見滅見道所斷¶
及脩所斷諸隨眠滅。故佛正法名為應時。言¶
引導者。謂八支聖道。名為引導所以者何。以¶
八支聖道習修多脩習。能於苦集滅道。現觀¶
能引能導能隨能逐。故佛正法名為引導。言¶
近觀者。謂八支聖道。名為近觀。所以者何。以¶
八支聖道脩習多脩習。能於苦集滅道。如實¶
知見苦集滅道。故佛正法名為近觀。智者內¶
證者。佛及佛弟子。名為智者。世尊所說苦集¶
滅道。智者自內知見解了正等覺為苦集滅¶
道。故佛正法。名智者內證。若聖弟子。以如是
<pb:KR6l0002_T_002-0463a>¶
相隨念正法見為根本證智相應諸信信性現¶
前信性隨順印可愛慕愛慕性心澄心淨。是¶
名法證淨。若能於此勸勵安立。當知是名方¶
便勸勵安立令住法證淨中。¶

云何僧證淨。如世尊言。此聖弟子。以如是相。¶
隨念於僧。謂佛弟子。具足妙行質直行如理¶
行法隨法行和敬行隨法行。於此僧中。有預¶
流向。有預流果。有一來向。有一來果。有不還¶
向。有不還果。有阿羅漢向。有阿羅漢果。如¶
是總有四雙八隻補特伽羅。佛弟子眾。戒具¶
足。定具足。慧具足。解脫具足。解脫智見具¶
足。應請應屈應恭敬無上福田世所應供。所¶
言此者。謂此欲界。或此世界。此贍部洲。又¶
言此者。謂即此身持等持軀等軀聚得自體。¶
又言此者。謂此處生。佛及弟子。諸仙牟尼。¶
諸聰叡者。善調伏者。善調順者。又言此者。謂¶
即於此教授教誡善說法中。是故言此。言聖¶
弟子者。聖謂佛法僧。歸依佛法僧故名聖弟¶
子。以如是相隨念僧者。謂以此相此門此理。¶
於諸僧所。起念隨念。專念憶念。不忘不失。不¶
遺不漏。不失法性心明記性。是故名為以如¶
是相隨念於僧。言妙行者。謂世尊說有四種¶
行。一苦遲通行。二苦速通行。三樂遲通行。¶
四樂速通行。佛弟子眾。於此中行。故名妙行。¶
又世尊說有四種行。一不安隱行。二安隱行。¶
三調伏行。四寂靜行。佛弟子眾。惟行後三。¶
故名妙行。質直行者。謂八支聖道。名為質直。¶
所以者何。以八支聖道不迀不曲不迴質直¶
平坦一趣。佛弟子眾。於此中行。名質直行。如
<pb:KR6l0002_T_002-0463b>¶
理行者。謂八支聖道。名為如理。佛弟子眾。於¶
此中行。名如理行。又世尊說四念住四正勝¶
四神足五根五力七等覺支及正定并資并¶
具。名為如理。如世尊言。此一趣道。令諸有¶
情。皆得清淨。超諸愁歎。滅諸憂苦。證如理¶
法。謂聖正定并資并具七聖道支。名聖正¶
定資之與具。何等為七。謂初正見。乃至正念。¶
以聖正定。由七道支。引導脩治。方得成滿。故¶
說名聖正定資具。佛弟子眾。於此中行。名如¶
理行。法隨法行者。謂涅槃名法。八支聖道名¶
隨法。佛弟子眾。於此中行。名法隨法行。又別¶
解脫名法別解脫律儀名隨法。佛弟子眾。於¶
此中行。名法隨法行。又身律儀語律儀命清¶
淨名法。受持此法名隨法。佛弟子眾。於此中¶
行。名法隨法行。和敬行者。謂佛弟子眾。一¶
戒一學。一說一別解脫。同戒同學。同說同¶
別解脫。受具百歲。所應學處。初受具者。亦於¶
中學。初受具者。所應學處。受具百歲。亦於中¶
學。如受具百歲所應學法。初受具者。亦如是¶
學。如初受具者所應學法。受具百歲。亦如是¶
學。佛弟子眾。能於此中。一戒性。一學性。一¶
說性。一別解脫性。同戒性。同學性。同說性。¶
同別解脫性。名和敬行。又佛弟子眾。互相恭¶
敬。互相推讓。於長宿者。起迎合掌。慰問禮¶
拜。表相和敬。佛弟子眾。如是而行。名和敬¶
行。隨法行者。謂八支聖道。名為隨法。佛弟子¶
眾。於中隨順遊歷涉行。名隨法行。¶
《說一切有部法蘊足論》卷第二
<pb:KR6l0002_T_002-0463c>¶

