#-*- mode: mandoku-view; -*-
#+DATE: 2015-08-30 20:47:12.548282
#+TITLE: 阿毘達磨法蘊足論
#+PROPERTY: CBETA_ID T26n1537
#+PROPERTY: ID KR6l0002
#+PROPERTY: SOURCE Taisho Tripitaka Vol. 26, No. 1537
#+PROPERTY: VOL 26
#+PROPERTY: BASEEDITION T
#+PROPERTY: WITNESS T@SONG
#+PROPERTY: LASTPB <pb:KR6l0002_T_000-0453b>¶¶¶¶¶¶¶¶¶¶¶¶¶¶¶¶¶¶¶¶¶
#+PROPERTY: LASTPB <pb:KR6l0002_T_006-0478b> ¶¶¶¶¶¶¶¶¶¶¶¶¶¶¶¶
#+PROPERTY: JUAN 6
¶
¶
《阿毘達磨法蘊足論》卷第六¶
¶
尊者大目乾連造¶
三藏法師玄奘奉　詔譯¶

念住品第九之餘¶

云何於此內法。住循法觀。若具正勤正知正¶
念。除世貪憂。內法者。謂自想蘊行蘊。若在現¶
相續中。已得不失。於此內法。循法觀者。謂有¶
苾芻。於內五蓋法。觀察思惟內法諸相。於有¶
內貪欲蓋。如實知我有內貪欲蓋。於無內貪¶
欲蓋。如實知我無內貪欲蓋。復如實知內貪
<pb:KR6l0002_T_006-0478c>¶
欲蓋。未生者生。已生者斷。斷已於後不復更¶
生。如是思惟此內法時。所起於法簡擇。乃至¶
毘鉢舍那。是循內法觀。亦名法念住。成就此¶
觀現行隨行乃至解行。說名為住。彼觀行¶
者。能發起勤精進。乃至復能於此急疾迅速。¶
名具正勤。彼觀行者。能起於法簡擇。乃至能¶
圓滿極圓滿。名具正知。彼觀行者。具念隨念。¶
乃至心明記性。名具正念。於諸欲境諸貪等¶
貪。乃至貪類貪生。總名為貪。順憂受觸。所起¶
心憂。不平等。憂慼憂所攝。總名為憂。彼觀¶
行者。脩此觀時。於世所起貪憂二法。能斷能¶
遍知。乃至隱沒除滅。是故說彼除世貪憂。如¶
說內貪欲蓋。說內瞋恚惛沈睡眠掉舉惡作¶
疑蓋亦爾。復有苾芻。於內六結法。觀察思惟¶
內法諸相。於有內眼結如實知我有內眼結。¶
於無內眼結。如實知我無內眼結。復如實知¶
此內眼結。未生者生。已生者斷。斷已於後不¶
復更生。如是思惟此內法時。所起於法簡擇。¶
乃至毘鉢舍那。是循內法觀。亦名法念住。住¶
具正勤正知正念。除世貪憂。皆如前說。如說¶
內眼結。說內耳鼻舌身意結亦爾。復有苾芻。¶
於內七覺支法。觀察思惟內法諸相。於有內¶
念覺支。如實知我有內念覺支。於無內念覺¶
支。如實知我無內念覺支。復如實知內念覺¶
支。未生者生。生已堅住不忘。脩滿倍增廣大¶
智作證故。如是思惟此內法時。所起於法簡¶
擇。乃至毘鉢舍那。是循內法法觀。亦觀法念¶
住。住具正勤正知正念。除世貪憂。亦如前說。¶
如說內念覺支。說餘內六覺支等亦爾。復有
<pb:KR6l0002_T_006-0479a>¶
苾芻。於所說內想蘊行蘊。觀察思惟多諸過¶
患。謂此法者。如病如癰。廣說乃至是變壞法。¶
如是思惟法過患時。所起於法簡擇。乃至毘¶
鉢舍那。是循內法觀。亦名法念住。住具正勤¶
正知正念。除世貪憂。亦如前說。云何於彼外¶
法。住循法觀。若具正勤正知正念。除世貪憂。¶
外法者。謂自想蘊行蘊。若在現相續中。未得¶
已失。及他有情想蘊行蘊。於彼外法。循法觀¶
者。謂有苾芻。於他五蓋法。觀察思惟外法諸¶
相。於有外貪欲蓋。如實知彼有外貪欲蓋。於¶
無外貪欲蓋。如實知彼無外貪欲蓋。復如實¶
知外貪欲蓋。未生者生。已生者斷。斷已於後¶
不復更生。如是思惟此外法時。所起於法揀¶
擇。乃至毘鉢舍那。是循外法觀。亦名法念¶
住。住具正勤正知正念。除世貪憂。亦如前說。¶
如說外貪欲蓋。說餘外四蓋亦爾。復有苾芻。¶
於他六結法。觀察思惟外法諸相。於有外眼¶
結。如實知彼有外眼結。於無外眼結。如實知¶
彼無外眼結。復如實知彼外眼結。未生者生。¶
已生者斷。斷已於後不復更生。如是思惟彼¶
外法時。所起於法簡擇。乃至毘鉢舍那。是循¶
外法觀。亦名法念住。住具正勤正知正念。除¶
世貪憂。亦如前說。如說外眼結。說餘外五結¶
亦爾。復有苾芻。於他七覺支法。觀察思惟外¶
法諸相。於有外念覺支。如實知彼有外念覺¶
支。於無外念覺支。如實知彼無外念覺支。復¶
如實知外念覺支。未生者生。生已堅住。廣說¶
乃至智作證故。如是思惟彼外法時。所起於¶
法簡擇。乃至毘鉢舍那。是循外法觀。亦名法
<pb:KR6l0002_T_006-0479b>¶
念住。住具正勤正知正念。除世貪憂。亦如前¶
說。如說外念覺支。說餘外六覺支等亦爾。復¶
有苾芻。於所說外想蘊行蘊。觀察思惟多諸¶
過患。謂彼法者。如病如癰。廣說乃至是變壞¶
法。如是思惟法過患時。所起於法簡擇。乃至¶
毘鉢舍那。是循外法觀。亦名法念住。住具正¶
勤正知正念。除世貪憂。亦如前說。云何於內¶
外法。住循法觀。若具正勤正知正念。除世貪¶
憂。內法者。謂自想蘊行蘊。若在現相續中。已¶
得不失。外法者。謂自想蘊行蘊。若在現相續¶
中。未得已失。及他有情想蘊行蘊。合此二種。¶
名內外法。於內外法。循法觀者。謂有苾芻。合¶
前自他想蘊行蘊。總為一聚。觀察思惟自他¶
法相。謂前所說內外五蓋。六結七覺支等。此¶
彼有無未生生斷不復生相。如是思惟內外¶
法時。所起於法簡擇。乃至毘鉢舍那。是循內¶
外法觀。亦名法念住。住具正勤正知正念。除¶
世貪憂。亦如前說。復有苾芻。合前自他想蘊¶
行蘊。總為一聚。觀察思惟多諸過患。謂此彼¶
法。如病如癰。廣說乃至是變壞法。如是思惟¶
法過患時。所起於法簡擇。乃至毘鉢舍那。是¶
循內外法觀。亦名法念住。住具正勤正知正¶
念。除世貪憂。亦如前說。¶

聖諦品第十¶

一時薄伽梵。住婆羅痆斯仙人論處施鹿林¶
中。爾時世尊告苾芻眾。此苦聖諦。若於如是¶
未曾聞法。如理思惟。定能發生眼智明覺。此¶
苦集聖諦。若於如是未曾聞法。如理思惟。定¶
能發生眼智明覺。此苦滅聖諦。若於如是未
<pb:KR6l0002_T_006-0479c>¶
曾聞法。如理思惟。定能發生眼智明覺。此趣¶
苦滅道聖諦。若於如是未曾聞法。如理思¶
惟。定能發生眼智明覺。復次苾芻。此苦聖¶
諦以通慧應遍知。若於如是未曾聞法。如理¶
思惟。定能發生眼智明覺。此苦集聖諦。以通¶
慧應永斷。若於如是未曾聞法。如理思惟。定¶
能發生眼智明覺。此苦滅聖諦。以通慧應作¶
證。若於如是未曾聞法。如理思惟。定能發生¶
眼智明覺。此趣苦滅道聖諦。以通慧應脩習。¶
若於如是未曾聞法。如理思惟。定能發生眼¶
智明覺。復次苾芻。此苦聖諦。我通慧已遍知。¶
若於如是未曾聞法。如理思惟。定能發生眼¶
智明覺。此苦集聖諦。我通慧已永斷。若於如¶
是未曾聞法。如理思惟。定能發生眼智明覺。¶
此苦滅聖諦。我通慧已作證。若於如是未曾¶
聞法。如理思惟。定能發生眼智明覺。此趣苦¶
滅道聖諦。我通慧已脩習。若於如是未曾聞¶
法。如理思惟。定能發生眼智明覺。苾芻當知。¶
我於如是四聖諦中。若未三轉十二行相。謂¶
未發生眼智明覺。未能於此天人世間魔梵¶
沙門婆羅門等。解脫出離。未除顛倒。多住心¶
故。亦未如實能自稱言我證無上正等菩提。¶
我於如是四聖諦中。若已三轉十二行相。謂¶
已發生眼智明覺。便能於此天人世間魔梵¶
沙門婆羅門等。解脫出離。已除顛倒。多住心¶
故。亦已如實能自稱言我證無上正等菩提。¶
說此法時。具壽憍陳那。及八萬天子。遠塵離¶
垢。於諸法中。生淨法眼。爾時佛告憍陳那言。¶
於所說法。汝已解耶。憍陳那言。我今已解。第
<pb:KR6l0002_T_006-0480a>¶
二第三。亦復如是。以憍陳那先解法故。世共¶
號彼。為阿若多。地神藥叉。聞是語已。歡喜¶
踊躍。高聲唱言。佛今於此婆羅痆斯仙人論¶
處施鹿林中。憐慜世間諸眾生故。欲令獲得¶
利樂事故。三轉法輪。其輪具足十二相行。世¶
間沙門及婆羅門天魔梵等。皆無有解如¶
法轉者。由佛轉此無上法輪。憍陳那等。已見¶
聖諦。從今天眾漸當增益。阿素洛眾漸當損¶
減。因斯展轉諸天及人。皆獲殊勝利益安樂。¶
空行藥叉。聞是聲已。歡喜傳告四大王天。彼¶
復舉聲。展轉相告。經須臾頃。聲至梵天。時大¶
梵王。聞已歡喜。慶佛為轉無上法輪利樂無¶
邊諸有情故。此中宣說轉法輪事。是故名曰¶
轉法輪經。時五苾芻。八萬天子。聞經歡喜。信¶
受奉行。¶

云何苦聖諦。謂生苦老苦病苦死苦。怨憎會¶
苦。愛別離苦。求不得苦。略說一切五取蘊苦。¶
云何生苦。生謂彼諸有情類。即於彼彼有¶
情聚中。諸生等生趣入出現蘊得界得處得¶
諸蘊生命根起。總名為生。何因緣故。說生為¶
苦。有情生時。領納攝受種種身苦事故。領納¶
攝受種種心苦事故。領納攝受種種身心苦¶
事故。領納攝受種種身熱惱事故。領納攝受¶
種種心熱惱事故。領納攝受種種身心熱惱¶
事故。領納攝受種種身燒然事故。領納攝受¶
種種心燒然事故。領納攝受種種身心燒然¶
事故。說生為苦。復次生時。受二種苦。一者苦¶
苦。二者行苦。故名生苦。云何老苦。老謂老¶
時。髮落髮白。皮緩面皺。身曲背傴。喘息逾
<pb:KR6l0002_T_006-0480b>¶
急。扶杖而行。支體斑黑。衰退暗鈍。根熟變壞。¶
諸行故敗。朽壞羸損。總名為老。何因緣故。¶
說老為苦。有情老時。領納攝受種種身苦事¶
故。廣說乃至。領納攝受種種身心燒然事故。¶
說老為苦。復次老時。受三種苦。一者苦苦。¶
二者行苦。三者壞苦。故名老苦。云何病苦。病¶
謂頭痛。眼痛耳痛。鼻痛舌痛。面痛脣痛。齒痛¶
齶痛。喉痛心痛。風病嗽病。氣病噫病。癩病痔¶
病。痢病痲病。寒病熱病。瘨病癎病。歐逆瘡¶
腫。癬疥[病-丙+追]癭。[病-丙+帶]下漏泄。痃癖枯消。及餘種¶
種依身心起。身心疹疾。總名為病。何因緣故。¶
說病為苦。有情病時。領納攝受種種身苦事¶
故廣說乃至領納攝受。種種身心燒然事故。¶
說病為苦。¶

復次病時。受二種苦。一者苦苦。二者行苦。故¶
名病苦。云何死苦。死謂彼彼諸有情類。即從¶
彼彼諸有情聚。移轉壞沒。退失別離。壽煖識¶
滅。命根不轉。諸蘊破壞。夭喪殞逝。總名為¶
死。何因緣故。說死為苦。有情死時。領納攝¶
受種種身苦事故。廣說乃至領納攝受種種¶
身心燒然事故。說死為苦。復次死時。受三種¶
苦。一者苦苦。二者行苦。三者壞苦。故名死¶
苦。云何怨憎會苦。怨憎會。謂諸有情等。不¶
可愛。不可樂。不可憙。不可意。而與彼俱。一¶
處為伴。不別不異。不離不散。聚集和合。總名¶
怨憎會何因緣故。說怨憎會為苦。謂諸有情。¶
怨憎會時。領納攝受種種身苦事故。廣說乃¶
至領納攝受種種身心燒然事故。說彼為苦。¶

復次怨憎會時。受二種苦。一者苦苦。二者行
<pb:KR6l0002_T_006-0480c>¶
苦。故名怨憎會苦。云何愛別離苦。愛別離。謂¶
諸有情等。可愛可樂。可憙可意。不與彼俱。不¶
同一處。不為伴侶。別異離散。不聚集。不和¶
合。總名愛別離。何因緣故。說愛別離為苦。¶
謂諸有情。愛別離時。領納攝受種種身苦事¶
故。廣說乃至。領納攝受種種身心燒然事故。¶
說彼為苦。復次愛別離時。受三種苦。一者苦¶
苦。二者行苦。三者壞苦。故名愛別離苦。云¶
何求不得苦。求不得。謂悕求可意色聲香味¶
觸衣服飲食臥具醫藥。諸資身具。不得不獲。¶
不會不遇。不成就。不和合。總名求不得。何因¶
緣故。說求不得為苦。謂諸有情。求不得時。領¶
納攝受種種身苦事故。廣說乃至領納攝受¶
種種身心燒然事故。說彼為苦。復次求不得¶
時。受二種苦。一者苦苦。二者行苦。故名求¶
不得苦。云何略說一切五取蘊苦。五取蘊。謂¶
色取蘊受想行識取蘊。總名五取蘊。何因緣¶
故。略說一切五取蘊為苦。謂五取蘊。無常轉¶
動。勞倦羸篤。是失壞法。迅速不停。衰朽非¶
恒。不可保信。是變壞法。有增有減。暫住速¶
滅。本無而有。有已還無。由此因緣。略說一¶
切五取蘊為苦。如說取蘊皆蘊皆性是苦。不安隱¶
故。違聖心故。如是諸苦。名苦諦者。謂此名無¶
常真實。是無常此名為苦。真實是苦。若佛出¶
世。若不出世。如是苦法。法住法界。一切如¶
來。自然通達。等覺宣說。施設建立。分別開¶
示。令其顯了。謂此是無常。此是苦。此是無¶
常性。此是苦性。是真是實。是諦是如。非妄非¶
虛。非倒非異。故名苦諦。名聖諦者。聖謂諸
<pb:KR6l0002_T_006-0481a>¶
佛。及佛弟子。此是彼諦。謂彼於此。知見解¶
了。正覺為諦。由是因緣。名苦聖諦。復次苦¶
聖諦者。是假使建立名相言說。謂苦聖諦。過¶
殑伽沙佛及弟子。皆共施設如是名故。¶

云何苦集聖諦。謂所有諸愛。後有愛憙俱行¶
愛。彼彼憙愛。如是略說苦集聖諦。若廣說者。¶
則二愛三愛。復有三愛四愛五愛六愛。及一¶
切不善法。一切有漏善法。一切結縛隨眠隨煩¶
惱纏等。皆名苦集聖諦。何因緣故。所有諸愛。¶
後有愛憙俱行愛彼彼憙愛。皆名苦集聖諦。¶
謂此四愛。皆是過去未來現在。苦因根本道¶
路緣起。廣說乃至。此身壞後由此為因。苦果¶
生起。故說此名苦集聖諦。何因緣故。二愛三¶
愛。復有三愛四愛五愛六愛。及一切不善法。¶
一切有漏善法。一切結縛隨眠隨煩惱纏等。¶
皆名苦集聖諦。謂此諸法。皆是過去未來現¶
在。苦因根本道路緣起。廣說乃至。此身壞後。¶
由此為因。苦果生起。如說愛等。皆是苦因。能¶
為根本。引眾苦故。如是愛等。名集諦者。謂此¶
名愛等真實。是愛等此名為集。真實是集。若¶
佛出世。若不出世。如是集法。法住法界一切¶
如來。自然通達。等覺宣說。施設建立。分別開¶
示。令其顯了。謂此是愛等。此是集。此是愛¶
等性。此是集性。是真是實。是諦是如。非妄非¶
虛。非倒非異。故名集諦。名聖諦者。聖謂諸¶
佛及佛弟子。此是彼諦。謂彼於此。知見解¶
了。正覺為諦。由是因緣。名苦集聖諦。復次¶
苦集聖諦者。是假建立名相言說。謂苦集聖¶
諦。過殑伽沙佛及弟子。皆共施設如是名故。
<pb:KR6l0002_T_006-0481b>¶
云何苦滅聖諦。謂即諸愛。後有愛憙俱行愛。¶
彼彼憙愛無餘永斷。棄捨變吐。盡離染滅。寂¶
靜隱沒。如是略說苦滅聖諦。若廣說者。則二¶
愛三愛。復有三愛四愛五愛六愛。及一切不¶
善法。一切有漏善法。一切結縛隨眠隨煩惱¶
纏等。無餘永斷。棄捨變吐。盡離染滅。寂靜隱¶
沒。皆名苦滅聖諦。何因緣故。即諸愛後有愛¶
憙俱行愛。彼彼憙愛。無餘永斷。棄捨變吐。盡¶
離染滅。寂靜隱沒。皆名苦滅聖諦。謂此四愛。¶
若未斷。未遍知。未滅未吐。後有苦果。相續¶
生起。若已斷。已遍知。已滅已吐。後有苦果。¶
不復生起。故此永斷等。名苦滅聖諦。何因緣¶
故。即二愛三愛。復有三愛四愛五愛六愛及¶
一切不善法。一切有漏善法。一切結縛隨眠¶
隨煩惱纏等。無餘永斷。棄捨變吐。盡離染滅。¶
寂靜隱沒。皆名苦滅聖諦。謂此諸法。若未斷¶
未遍知。未滅未吐。後有苦果。相續生起。若已¶
斷已遍知。已滅已吐。後有苦果。不復生起。故¶
此永斷等。名苦滅聖諦。即此苦滅聖諦。亦名¶
室宅。亦名洲渚。亦名救護。亦名歸依。亦名應¶
趣。亦名無憂。亦名無病。亦名不死。亦名無¶
熾然。亦名無熱惱。亦名安隱。亦名清涼。亦¶
名寂靜。亦名善事。亦名吉祥。亦名安樂。亦名¶
不動。亦名涅槃。如說涅槃是真苦滅。是諸沙¶
門究竟果故。如是斷等。名滅諦者。謂此名涅¶
槃真實。是涅槃此名為滅。真實是滅。若佛出¶
世。若不出世。如是滅法。法住法界。一切如¶
來。自然通達。等覺宣說。施設建立。分別開¶
示。令其顯了。謂此是涅槃。此是滅。此是涅
<pb:KR6l0002_T_006-0481c>¶
槃性。此是滅性。是真是實。是諦是如。非妄非¶
虛。非倒非異。故名滅諦。名聖諦者。聖謂諸¶
佛及佛弟子。此是彼諦。謂彼於此。知見解了。¶
正覺為諦。由是因緣。名苦滅聖諦。復次苦滅¶
聖諦者。是假建立名想言說。謂苦滅聖諦。過¶
殑伽沙佛及弟子。皆共施設如是名故。¶

云何趣苦滅道聖諦。謂若道若聖行。於過去¶
未來現在。苦能永斷。能棄捨。能變吐。能盡。¶
能離染。能滅。能寂靜。能隱沒。此復是何謂八¶
支聖道。則是正見正思惟正語正業正命正¶
勤正念正定。云何正見。謂聖弟子。於苦思惟¶
苦。於集思惟集。於滅思惟滅。於道思惟道。¶
無漏作意相應。所有於法簡擇。極簡擇。最極¶
簡擇。解了等了近了。機黠通達。審察聰叡。覺¶
明慧行。毘鉢舍那。是名正見。云何正思惟。謂¶
聖弟子。於苦思惟苦。乃至於道思惟道。無漏¶
作意相應所有思惟。等思惟近思惟。尋求。等¶
尋求。近尋求。推覓。等推覓。近推覓。令心於¶
法麁動而轉。是名正思惟。云何正語。謂聖弟¶
子。於苦思惟苦。乃至於道思惟道。無漏作意¶
相應思擇力故。除趣邪命語四惡行。於餘語¶
惡行所得無漏。遠離。勝遠離。近遠離。極遠¶
離。寂靜律儀。無作無造。棄捨防護。船筏橋¶
梁。堤塘牆塹。於所制約。不踰不踰性。不越¶
不越性。無表語業。是名正語。云何正業。謂聖¶
弟子。於苦思惟苦。乃至於道思惟道。無漏作¶
意相應思擇力故。除趣邪命身三惡行。於餘¶
身惡行所得無漏。遠離乃至無表身業。是名¶
正業。云何正命。謂聖弟子。於苦思惟苦。乃
<pb:KR6l0002_T_006-0482a>¶
至於道思惟道。無漏作意相應思擇力故。於¶
趣邪命身語惡行所得無漏。遠離乃至身語¶
無表業。是名正命。云何正勤。謂聖弟子。於苦¶
思惟苦。乃至於道思惟道。無漏作意相應所¶
有勤精進。勇健勢猛。熾盛難制。勵意不息。是¶
名正勤。云何正念。謂聖弟子。於苦思惟苦。乃¶
至於道思惟道。無漏作意相應所有念。隨念¶
專念憶念。不忘不失。不遺不漏。不失法性。心¶
明記性。是名正念。云何正定。謂聖弟子。於¶
苦思惟苦。乃至於道思惟道。無漏作意相應¶
所有心住。等住。近住安住。不散不亂。攝止¶
等持。心一境性。是名正定。如是所說八支聖¶
道。及餘無漏行。名趣苦滅道。如說聖行是真¶
實。道究竟離苦趣涅槃。故如是聖行。名道諦¶
者。謂此名聖行真實。是聖行此名為道。真實¶
是道。若佛出世。若不出世。如是道法。法住法¶
界。一切如來。自然通達。等覺宣說。施設建¶
立。分別開示。令其顯了。謂此是聖行。此是¶
道。此是聖行性。此是道性。是真是實。是諦¶
是如。非妄非虛。非倒非異。故名道諦。名聖諦¶
者。聖謂諸佛及佛弟子。此是彼諦。謂彼於此¶
知見解了。正覺為諦。由是因緣。名趣苦滅道¶
聖諦。復次趣苦滅道聖諦者。是假建立名相¶
言說。謂趣苦滅道聖諦。過殑伽沙佛及弟子。¶
皆共施設如是名故。¶

靜慮品第十一¶

一時薄伽梵。在室羅筏。住逝多林給孤獨園。¶
爾時世尊。告苾芻眾。有四天道。令諸有情。未¶
淨者淨。淨者鮮白。何等為四。謂有一類離欲
<pb:KR6l0002_T_006-0482b>¶
惡不善法。有尋有伺。離生喜樂。初靜慮具足¶
住。是名第一天道。復有一類。尋伺寂靜。內¶
有淨心一趣性。無尋無伺。定生喜樂。第二¶
靜慮具足住。是名第二天道。復有一類離喜¶
住捨。正念正知。身受樂聖說應捨。第三靜慮¶
具足住。是名第三天道。復有一類斷樂斷苦。¶
先喜憂沒。不苦不樂。捨念清淨。第四靜慮¶
具足住。是名第四天道。如是四種。皆令有情¶
未淨者淨淨者鮮白。¶

離欲惡不善法者。云何欲。謂貪亦名欲。欲界¶
亦名欲。五妙欲境亦名欲。今此義中。意說五¶
妙欲境名欲。所以者何。以五妙欲極可愛故。¶
極可醉故。極可欲故。極可樂故。極可貪故。極¶
可求故。極可悶故。極可縛故。極可希故。極可¶
繫故。此中名欲。然五妙欲。非真欲體。真欲體¶
者。是緣彼貪。如世尊說。¶

#+BEGIN_VERSE
「　世諸妙境非真欲
　真欲謂人分別貪¶
　妙境如本住世間
　智者於中已除欲
#+END_VERSE
」¶

此頌意言。可愛妙色聲香味觸。非真欲體。真¶
欲體者。謂緣彼生分別貪著。欲境如本。智者¶
於中名離欲故。尊者舍利子。有時為人說如¶
是頌。爾時有一邪命外道。不遠而住。以頌難¶
詰舍利子言。¶

#+BEGIN_VERSE
「　若世妙境非真欲
　真欲謂人分別貪¶
　苾芻應名受欲人
　起惡分別尋思故
#+END_VERSE
」¶

時舍利子報外道言。起惡尋思。實名受欲。非¶
諸苾芻於世妙境。皆起不善分別尋思故。汝¶
不應作斯難詰。以頌反詰彼外道言。¶

#+BEGIN_VERSE
「　若世妙境是真欲
　說欲非人分別貪
<pb:KR6l0002_T_006-0482c>¶
　汝師應名受欲人
　恒觀可意妙色故
#+END_VERSE
」¶

時彼外道。默不能答。彼師實觀可愛色故。¶
由此知欲是貪非境。爾時有一級水女人。聞¶
上伽他。便說頌曰。¶

#+BEGIN_VERSE
「　欲我知汝本
　汝從分別生¶
　我更不分別
　汝復從誰起
#+END_VERSE
」¶

時復有一遏吒羅種。聞上伽他。亦說頌曰。¶

#+BEGIN_VERSE
「　牟尼安隱眠
　遇惡無愁惱¶
　心樂靜慮者
　不遊戲諸欲
#+END_VERSE
」¶

此頌意言。可愛妙境。欲非真欲。於彼所起¶
分別貪愛。乃是真欲。是故此中應作四句。一¶
有一類補特伽羅。於諸欲境。身離非心。謂如¶
有一剃除鬚髮。披服袈裟。正信出家。身參法¶
侶。心猶顧戀所愛諸欲。數復發起猛利貪¶
愛。彼身出家。心猶未出。是名於欲身離非心。¶
二有一類補特伽羅。於諸欲境。心離非身。謂¶
如有一。雖妻子。受用上好田宅臥具香¶
鬘瓔珞衣服飲食受畜種種金銀珍寶驅役奴¶
婢僮僕作使。或時發起打罵等業。而於諸欲。¶
不生耽染。不數發起猛利貪愛。彼身在家。其¶
心已出。是名於欲心離非身。三有一類補特¶
伽羅。於諸欲境。身心俱離。謂如有一剃除鬚¶
髮披服袈裟正信出家身參法侶。於諸欲境。¶
心無顧戀。不數發起緣彼貪愛。失念暫起。深¶
生悔愧。彼身出家。其心亦出。是名於欲身心¶
俱離。四有一類補特伽羅。於諸欲境。身心俱¶
不離。謂如有一畜妻養子。受用上妙田宅臥¶
具香鬘瓔珞衣服飲食受畜種種金銀珍寶驅¶
役奴婢僮僕作使。發起種種打罵等業。復於
<pb:KR6l0002_T_006-0483a>¶
諸欲。深生耽染。數數發起猛利貪愛。彼身心¶
二種。俱不出家。是名於欲身心俱不離。云何¶
離欲謂於諸欲。遠離極遠離。空不可得。故名¶
離欲。云何惡不善法。謂五蓋。即貪欲蓋。瞋恚¶
蓋。惛沈睡眠蓋。掉舉惡作蓋。疑蓋。云何貪¶
欲蓋。謂於諸欲諸貪。等貪執藏。防護堅著。¶
愛樂迷悶。耽嗜遍耽嗜。內縛悕求。耽湎苦¶
集。貪類貪生。總名貪欲。如是貪欲。覆心蔽¶
心。障心纏心。隱心映心。裏心蓋心。故名為¶
蓋。蓋即貪欲。故名貪欲蓋。云何瞋恚蓋。謂¶
於有情。欲為損害內懷栽杌。欲為擾惱。已瞋¶
恚。當瞋恚。現瞋恚。樂為過患。極為過患。意¶
極憤恚。於諸有情。各相違戾。欲為過患。已¶
為過患。當為過患。現為過患。總名瞋恚。如¶
是瞋恚。覆心蔽心。乃至裏心蓋心。故名為蓋。¶
蓋即瞋恚。故名瞋恚蓋。云何惛沈睡眠蓋。謂¶
身重性。心重性。身無堪任性。心無堪任性。身¶
惛沈性。心惛性。[夢-夕+登]瞢憒悶。總名惛沈。染¶
污心品。所有眠夢。不能任持。心昧略性。總名¶
睡眠。如是所說。惛沈睡眠。覆心蔽心。乃至裏¶
心蓋心。故名為蓋。蓋即惛沈睡眠。故名惛沈¶
睡眠蓋。云何掉舉惡作蓋。謂心不寂靜掉舉¶
等掉舉心掉舉性。總名掉舉。染污心品所有¶
心變心懊心悔我惡作惡作性。總名惡作。如¶
是所說掉舉惡作。覆心蔽心。乃至裏心蓋心。¶
總名為蓋。蓋即掉舉惡作故。名掉舉惡作¶
蓋。云何疑蓋。謂於佛法僧。及苦集滅道。生起¶
疑惑。二分二路。猶豫疑箭。不決定。不究竟。¶
不審決。非已一趣。非當一趣。非現一趣。總說
<pb:KR6l0002_T_006-0483b>¶
為疑。如是疑性。覆心蔽心。乃至裏心蓋心。故¶
名為蓋。蓋即是疑。故名疑蓋。云何離不¶
善法。謂於如是惡不善法。遠離極遠離。空不¶
可得。故名離惡不善法。¶
《說一切有部法蘊足論》卷第六¶

